---
title: ایمیلت گم شد!
date: 2013-07-06T03:29:02+00:00
layout: single
author_profile: true
url: '2013/07/06/ایمیلت-گم-شد'
shortlink: https://g.omid.dev/1QzuEYJ
lang: fa
category: techblog
---
برای شما روزی چند تا ایمیل می آد؟ 1؟ 5؟ 20؟ 100؟ یا بیشتر؟ اگه شما هم جزو افرادی هستین که یک اینباکس شلوغ و پر از ایمیل های غیر ضروری دارین، احتمال اینکه ایمیل های مهمی رو که براتون می آد نبینین و بین بقیه اطلاع رسانی های فیسبوک و گوگل پلاس و ایمیل های تبلیغاتی گم بشه زیاده.

میشه با درست کردن آدرس ایمیل جداگانه برای کاربرد های مختلف کمی این مشکل رو کنترل کرد، اما من خیلی با این کار موافق نیستم چون هم خود شما مجبور می شین به جای یک ایمیل، چند ایمیل مختلف رو کنترل کنین، و هم دیگران دچار سردرگرمی می شن که از طریق کدام آدرس باید با شما در تماس باشن.

اینباکس های شلوغ قابل کنترل کردن هستند، چه کاربر جیمیل باشین، چه کاربر هاتمیل (اوتلوک)، چه کاربر یاهو و یا ایمیل میزبانی شده توسط خودتون، در همه این حالت ها ابزار هایی وجود دارند که ایمیل های شما رو دسته بندی کنن که ایمیل مهمی رو از دست ندین.

من از جیمیل شروع می کنم و تو پست های بعدی روش تنظیم سرویس دهنده های دیگرو می نویسم.

معمولاً ایمیل هایی که اینباکس اکثر افراد رو شلوغ می کنه چند دسته مشخصه:

1. اطلاع رسانی های شبکه های اجتماعی مثل فیسبوک، گوگل پلاس و…
2. اخبار سایت ها و بلاگ هایی که عضو شدین.
3. ایمیل هایی که دوستانتون به شما هدایت (فورواد) می کنن.
4. هرزنامه ها (اسپم)

شما با دسته بندی هر کدوم از این ها تو یه پوشه جدا گونه می تونین اینباکس خودتون رو برای ایمیل هایی که ارزش خوندن دارن خالی نگه دارین!

برای این کار در جیمیل 2 راه وجود داره، استفاده از دسته بندی های پیش فرض گوگل و یا دسته بندی ایمیل ها توسط خودتون.

دسته بندی های پیش فرض گوگل:

این روش راحت تر و سریع تر هست. برای این کار منو تنظیمات جیمیل رو باز کنید و بر روی Configure Inbox کلیک کنین:

[![shot_130706_033940](/images/2013/07/shot_130706_033940-300x181.png)](/images/2013/07/shot_130706_033940.png)

پنجره ای باز می شه شما می تونین انتخاب کنین به چه دسته هایی تقسیم بشه:

[![shot_130706_034055](/images/2013/07/shot_130706_034055-300x220.png)](/images/2013/07/shot_130706_034055.png)

وقتی که تنظیمات رو انتخاب کردین می بینید که جیمیل ایمیل های مختلف رو به طور دسته بندی شده نشون می ده، مثلا ایمیل های فیسبوک و گوگل پلاس من رو در قسمت سوشیال (اجتماعی) نشون می ده:

[![shot_130706_034621](/images/2013/07/shot_130706_034621-300x180.png)](/images/2013/07/shot_130706_034621.png)

و ایمیل های اخبار بلاگ ها و… در قسمت فورومز، ایمیل های گردش حساب بانک در آپدیتز و اینباکس برای ایمیل هایی که شخصا برای من نوشته بشه خالی مونده:

[![shot_130706_035625](/images/2013/07/shot_130706_035625-300x179.png)](/images/2013/07/shot_130706_035625.png)

کار راحتی هستش، امتحان کنین!

اما اگه این دسته بندی برای شما مناسب نیست خودتون می تونین به گوگل بگین که ایمیل ها چطور دسته بندی بشن:

برای این کار از یک ایمیل که می خواهید سایر ایمیل های مشابه اون وارد اینباکس نشه، یا حداقل برچسبی داشته باشن که راحت تر از سایر ایمیل جدا بشن رو انتخاب کنین و تو پنجره باز شده از منو ابزار ها Filter messages like this رو انتخاب کنین:

[![shot_130706_041232](/images/2013/07/shot_130706_041232-300x181.png)](/images/2013/07/shot_130706_041232.png)

تو پنجره باز شده گوگل از شما می خواد که انتخاب کنین این ایمیل طبق چه مشخصه ای دسته بندی بشن، شما می تونین از دامین فرستنده ایمیل استفاده کنین، یا ویژه گی های دیگه:

[![shot_130706_041651](/images/2013/07/shot_130706_041651-300x228.png)](/images/2013/07/shot_130706_041651.png)

وقتی بر روی Continue کلیک کردین، در صفحه بعد می تونین انتخاب کنین که گوگل با این ایمیل ها چه کاری انجام بده، مثلا به اون ها برچسب خاصی بزنه، اون ها رو در اینباکس نگه نداره یا…

[![shot_130706_041740](/images/2013/07/shot_130706_041740-294x300.png)](/images/2013/07/shot_130706_041740.png)

این هم کار سختی نیست! یک بار که این تنظیمات رو انجام بدین بعد از اون برای همیشه راحت می شین و از ایمیل شخصی تون بیشتر لذت می برین و دیگه ایمیل های دوستانتون گم نمی شه!