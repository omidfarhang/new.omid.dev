---
title: چه خبر از سایتم؟
date: 2014-11-04T23:50:58+00:00
layout: single
author_profile: true
url: '2014/11/04/چه-خبر-از-سایتم'
shortlink: https://g.omid.dev/1n5I5Y0
lang: fa
category: 
  - blog
---
آخرین باری که از تغییر و تحول های توی سایتم گفتم حدود یک سال و نیم پیش توی این پست بلاگم بود که البته انگلیسی بود: [What I have, and am busy with](/2013/06/27/what-i-have-and-am-busy-with/ "What I have, and am busy with")

توی این یک سال و نیم تغییرات سایت خیلی زیاد بوده، مثل زندگی خودم!، اما نمیشه همه ی تمام تغییرات رو جزء به جزء گفت چون حوصله سر به بر می شه به خاطر همین تغییرات خیلی جزئی و کوچیک رو دیگه نمی گم:

تغییر در سیستم زبان سایت
------------------------

هنوز کمتر از نصف صفحات سایت به **فارسی** ترجمه شده اند، و بعد از تکمیل زبان فارسی تصمیم دارم چند بخش سایت مثل معرفی خودم، رزومه و صفحه ی تماس سایت رو به **آلمانی** هم ترجمه کنم.

اما با تکمیل ترجمه ی چند بخش اصلی سایت به زبان فارسی، تغییراتی در سیستم سایت دادم که سایت با تشخیص IP (آدرس اینترنتی) کاربر کشور بازدید کننده رو تشخیص بده و اگر از ایران بود، کاربر رو به سمت صفحات فارسی سایت هدایت کنه.

تغییر در آدرس های صفحات
-----------------------

قبل از اصلاح آدرس های سایت، سایت فارسی و بلاگ های فارسی سایت آدرس های طولانی تر و کمی گیج کننده تری داشتند، دومین های farsitechblog.omidfarhang.com – farsiblog.omidfarhang.com – farsi.omidfarhang.com

من خودم از این مدل آدرس ها خوشم نمیومد، برای همین پس از اصلاح زبان سایت و اضافه کردن سیستم تشخیص زبان بازدید کننده، آدرس های سایت رو هم تغییر دادم و هر دو زبان انگلیسی و فارسی از دومین های مشترک استفاده می کننده و پس از نام دومین پارامتر زبان قرار می گیرد مثلاً omid.dev/en برای انگلیسی آمریکایی و omid.dev/fa برای فارسی ایرانی. البته برای اینکه این تغییر حداقل مشکل را در خراب کردن لینک های قبلی داشته باشه، دومین های بالا به سمت آدرس های جدید نیز هدایت شده و شما با کلیک بر روی لینک های قدیمی به طور خودکار به آدرس های جدید هدایت خواهید شد.

آدرس کوتاه های یکپارچه شده
--------------------------

احتمالاً لینک های bit.ly یا goo.gl رو دیدین، کار اینها کوتاه کردن لینک های طولانی برای ارسال آسان تر در جاهایی مثل توییتر هست که محدودیت تعداد کارکتر وجود داره، یا حتی بعضی لینک ها انقدر طولانی هستند که حتی فرستادن اونها توی چت و مسیج هم دردسر هست و بی ریخت!

من برای لینک کوتاه های پست های بلاگم و صفحات سایت تصمیم گرفتم وابسته ی سرویس دهنده های دیگه نباشم تا دردسر فیلتر شدنشون رو نداشته باشم و همچنین برای لینک کوتاه های سایتم اعتبار قائل بشم که کاربر با آرامش بیشتر روی اونها کلیک کنه.

البته شما نیازی به پیدا کردن آدرس کوتاه هر پست ندارین، چون لینک های به اشتراک گذاری هر پست در شبکه های اجتماعی که پایین هر پست هستند به طور خودکار از این لینک های کوتاه شده استفاده می کنند.

تمامی لینک های کوتاه شده ی بلاگ هام و سایتم، به فارسی و انگلیسی از لینک کوتاه شده های g.omid.dev استفاده می کنن. مثلاً مثل https://g.omid.dev/1Tkp5n8 به جای: /fa/2014/06/17/%D8%A2%DB%8C%D8%A7-%D8%B1%D8%B3%D8%AA%D9%88%D8%B1%D8%A7%D9%86-%D9%87%D8%A7%DB%8C-%D9%81%D8%B3%D8%AA-%D9%81%D9%88%D8%AF-%D9%85%DB%8C-%D8%AA%D9%88%D9%86%D9%86-%D8%A8%D8%B1%DA%AF%D8%B1-%D9%87%D8%A7%DB%8C/

خیلی کوتاه تره مگه نه؟ 😉

راه اندازی بخش فروش شارژ موبایل و وایمکس
----------------------------------------

* کارت شارژ های ایرانسل، همراه اول، رایتل، تالیا
* شارژ مستقیم، شارژ شگفت انگیز و پرداخت قبض خط دائمی ایرانسل
* شارژ مستقیم همراه اول
* شارژ وایمکس ایرانسل

راه اندازی بخش پرداخت های آنلاین و تکمیل فرم های پرداخت ارزی
------------------------------------------------------------

بخش [پرداخت آنلاین ریالی](/fa/contact-me/payment-options/rials/) و پذیرش واحد پولی جدید [بیت کوین](/fa/contact-me/payment-options/bitcoin/) هم به سایت اضافه شده اند، سایر اطلاعات مورد نیاز [پرداخت های ارزی](/fa/contact-me/payment-options/payment-form/) اصافه شد.

استفاده از سرور های متعدد برای لود سریعتر سایت (CDN)
----------------------------------------------------

در حال حاضر محتویات سایت مثل عکس ها، تصاویر، اسکریپت و css های سایت توسط 30 سرور در نقاط مختلف جهان و ایران برای کاربر لود می شود، هر بار کاربر صفحه ای از سایت را باز کند، ترافیک سایت برای او از نزدیک ترین و یا خلوت و در دسترس ترین سرور یا سرور ها لود می شود.

این کار باعث لود سریع تر سایت می شود و باعث می شود سایت همیشه در دسترس یاشد و در زمان پیک ترافیک سایت کند نشود و یا با از کار افتادن یک سرور همچنان سایت در دسترس باشد.

سایت تغییرات زیاد دیگه ای هم داشته که خودتون می توننین با یه گشت و گذار توی سایت می تونین بعضی از نارو پیدا کنین.

نظراتون رو راجع به این تغییرات توی کامنت ها بگید.
