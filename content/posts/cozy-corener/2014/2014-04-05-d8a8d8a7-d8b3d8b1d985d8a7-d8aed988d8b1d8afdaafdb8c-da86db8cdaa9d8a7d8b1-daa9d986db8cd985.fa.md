---
title: با سرما خوردگی چیکار کنیم
date: 2014-04-05T20:27:11+00:00
layout: single
author_profile: true
url: '2014/04/05/با-سرما-خوردگی-چیکار-کنیم/'
shortlink: https://g.omid.dev/1KWiHQ7
lang: fa
categories: 
  - Cozy Corner
---
امروز شنیدم یکی از دوستام سرما خورده و سرما خوردگیش خیلی شدیده.

منم تصمیم گرفتم این پست رو بنویسم تا تجربه های خودم رو برای سر و کله زدن با سرما خوردگی به اشتراک بزارم، شاید کاملاً اشتباه باشن، اگه اینطوره تو کامنت ها بهم بگین.

البته چند سال پیش راجع به همین قضیه 2 پست نوشتم که به انگلیسی هستن:

[You dislike it too: Sore Throat](/2012/01/12/you-dislike-it-too-sore-throat/ "You dislike it too: Sore Throat")

[You dislike it too: Sore Throat \[Part 2\]](/2012/01/18/you-dislike-it-too-sore-throat-part-2/ "You dislike it too: Sore Throat [Part 2]")

توی اون 2 پست، پست اول درمان های خونگی رو امتحان کردم که فاییده نداشت و توی پست دوم رفتم دکتر و دارو هایی رو که داد مصرف کردم. از اون سال به بعد چند بار دیگه هم با مریضی سر و کله زدم و تجربه هایی داشتم، راجع به درمان های مختلف هم خوندم و نتیجه اش شد این:

*   قبل از هر کاری اول از همه صبور باشید! سرما خوردگی حداقل 3 روز و حد اکثر 2 هفته طول می کشه.
*   علائم سرما خوردگی رو کم کنید تا دوره ی مریضی رو راحت تر بگذرونید. علامت های اون خیلی شبیه به آلرژی های فصلی هست، مثل آبریزش چشم و بینی، عطسه و … . این ها رو میشه با دارو های ضد حساسیت کنترل کرد، پیشنهاد من یه قرص ستریزن شب ها قبل از خواب هست. از خوراکی های آلرژی دار هم پرهیز کنین.
*   رطوبت هوای خونه رو متعادل نگه دارین.
*   تو دوره سرما خوردگی ویتامین C خیلی به سیستم ایمنی بدن و همچنین شادابی بدن کمک می کنه، تو این دوره می تونین تا روزی 1300mg ویتامین C مصرف کنین. این مقدار رو بهتره توی 2 – 3 نوبت از طریق قرص های جوشان 300 یا 500mg که تو داروخانه فراوون هست تامیین کنین. ویتامین C (اسید اسکوربیک) یک ویتامین محلول در آب است که توسط بدن مورد نیاز است برای تشکیل کلاژن در استخوان، غضروف، عضلات و رگ های خونی، و کمک در جذب آهن است. منابع غذایی ویتامین C عبارتند از میوه ها و سبزیجات، به خصوص میوه های خانواده مرکبات مانند گریپفروت و پرتقال.
*   تب خودتون رو تا حد امکان پایین نگه دارین. شستن مرتب دست ها و گذاشتن پا ها توی آب سرد برای چند دقیقه حتی سریع تر از دارو های تب بر دمای بدن رو پایین میاره، اما از استفاده از قرص استامینیوفن صرف نظر نکنین، چون به جز اینکه تب رو کنترل می کنه، اون درد کلی بدن رو که به خاطر بیماری هست رو هم کم می کنه.

گلو درد… معمولا همراه سرما خوردگی گلو درد هم هست که خیلی سخت ترش می کنه، اگه اینطور بود علاوه بر اون کار هایی که گفتم:

*   مقدار خیلی زیادی نوشیدنی های گرم بنوشین. نوشیدنی مورد علاقه من آب \+ عسل \+ لیمو تازه (هر 3 برای سرما خوردگی مفید هستن)
*   شما قطعا به آنتی بیوتیک نیاز دارین که ترجیح می دم دارویی رو تجویز نکنم. [هر چند که اینجا نوشتم](/2012/01/18/you-dislike-it-too-sore-throat-part-2/).
*   پاکسازی دستگاه تنفسی چند مرحله داره، شما اول باید ترشحات رو خارج کنین و بعد با آنتیوبیتیک اون ها رو از بین ببرین. برای خارج کردن این ترشحات و تنفس راحت تر من از قرص جوشان AC Long ساخت Hexal استفاده می کنم. نصف قرص صبح و نصف شب.
*   قرص مکیدنی Strepsils به خاطر ترکیبات استخراج شده (و یا مشابه) الکل طبیعی مرکبات (amylmetacresol and dichlorobenzyl alcohol) محیط دهان و گلو رو ضد عفونی می کنه که سرعت بهبودی رو بالا می بره.
*   شربت سرفه آویشن: در سال 1725، یک داروساز آلمانی کشف کرد که اسانس گیاه آویشن حاوی مواد ضد عفونی کننده ی قدرتمندی به نام تیمول است که در برابر باکتری ها و قارچ ها موثر است. تیمول همچنین به عنوان یک خلط آور عمل می کند، باعث شل شدن خلط در مجاری تنفسی می شود به طوری که می توان آن را با سرفه خارج کرد. از روغن استخراج شده از آویشن به عنوان یک ضد عفونی کننده برای عفونت های قارچی مانند پای ورزشکاران نیز می توان استفاده کرد.

این ها درمان های خونگی من برای سرما خوردگی و گلو درد بود. اگه شما ها هم توصیه و تجربه ی خاصی دارین توی کامنت ها بگید.